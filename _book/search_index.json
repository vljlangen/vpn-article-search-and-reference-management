[["index.html", "Lehtiartikkelien haku utu:n VPN-yhteydellä ja viitteidenhallinta 1 Alkusanat", " Lehtiartikkelien haku utu:n VPN-yhteydellä ja viitteidenhallinta Ville Langén 06.03.2024 1 Alkusanat Esittelen seuraavilla sivuilla, miten Turun yliopiston tohtorikoulutettava/muu opiskelija voi muodostaa utu:n VPN-yhteyden, jolla pääsee esim. selaamaan artikkeleja Haetaan artikkeleja VPN-yhteyttä hyödyntäen Luodaan viitteitä Mendeley-viitteidenhallintaohjelmistolla web-selainta käyttäen Tuodaan näitä viitteitä MS Wordiin web-selainta käyttäen Pidemmän päälle on suositeltavaa asentaa tietokoneelle Mendeleyn desktop-sovellus ja käyttää sitä yhdessä tietokoneelle asennetun MS Wordin desktop-sovelluksen kanssa. Tämä käyttötapa esitellään tällä sivustolla edellä mainittujen neljän luvun jälkeen. Huom! Mendeley on julkaissut uuden viitteidenhallintaohjelmiston, jonka nimi on “Mendeley Reference Manager”. Tässä ohjesivustossani puhutaan useissa kohdissa vielä Mendeleyn vanhasta viitteidenhallintaohjelmistosta, jonka nimi on/oli “Mendeley Desktop”. Mendeley Desktop -ohjelmisto toiminee edelleen, mutta sen saatavuus on vaikeutunut. Kannattaa joko siirtyä käyttämään “Mendeley Reference Manageria” tai vaihtoehtoisesti esim. Zoteroa. Alla on esitelty Mendeleyn käyttöä kokonaan web-pohjaisesti. Lehtiartikkelien haku utu:n VPN-yhteydellä ja viitteidenhallinta by Ville Langén is licensed under CC BY-SA 4.0 "],["vpn-yhteys.html", "2 VPN-yhteys", " 2 VPN-yhteys Tohtorikoulutettava/muu tiedettä tekevä pääsee lukemaan miltei kaikkia keskeisiä lehtiä suoraan, jos yliopisto tarjoaa VPN-yhteyden avulla tähän oikeuden. Esittelen seuraavassa luvun mahdollistavan workflow’n, jos on Turun yliopistossa opiskelijana. Imuroidaan VPN:ää varten client-softa Turun yliopistosta. Tämän kanssa saadaan luotua VPN-yhteys. Googleta “utushop” tai paina suoraan alle kirjaamaani linkkiä: https://utushop.utu.fi/ Avautuu Utushopin kotisivut. Klikkaa oikeasta ylänurkasta “Kirjaudu sisään” (ks. kuva alla). Klikkaa kohtaan “Kirjaudu Turun yliopiston tunnuksilla” (ks. kuva alla). Kirjaudu tunnuksillasi. Avautuu alla näkyvä näkymä, klikkaa kohtaan “IT-tuotteet”. Skrollaa alas ja klikkaa vasemman marginaalin paneelista kohtaan “Ohjelmistot”: Kirjoita sivuston ylälaitaan “vpn” ja paina enteriä: Skrollaa alas kunnes näet kohdan AnyConnect VPN, klikkaa siihen: Skrollaa alas kunnes näet painikkeen “Asennussivusto”, klikkaa siihen: Seuraavaksi pyydetään taas utu-tunnariasi ja -salasanaasi. Jos ja kun näkyy web-selaimen URL-osoitteena vpn.utu.fi-tyyppisen osoite (ks. kuva alla), uskallan itse tuohon tunnarini ja salasanani kenttään antaa (ks. kuva alla). Ylhäällä pitäisi näkyä tällaisesti alkava osoite: Keskellä ruutua pitäisi näkyä tällainen kenttä: Nyt pääsee vihdoin painamaan linkkiä (kuva alla) ja saa AnyConnect Secure Mobility Clientin imuroitua ja sen jälkeen asennettua koneelleen. Jälleen web-selaimessa ylhäällä näkyy vieläkin vpn.utu.fi-tyyppinen osoite (kuva alla). Ylhäällä pitäisi näkyä tällaisesti alkava osoite: Keskellä ruutua on linkki josta saa softan imuroitua koneelleen: Kun olet asentanut kyseisen client-softan koneellesi, käynnistä se. Macintosh-tietokoneessa tämä käy nopeiten, kun painat ensin Command-nappulan pohjaan, pidät sitä pohjassa ja painat samalla välilyöntinappulaa (spacebar). Avautuu ns. spotlight-näkymä, josta pääset ohjelman käynnistämään (ks. seuraava kohta alta). Vaihtoehtoisesti voit käynnistää spotlight-näkymän painamalla  kuvaruudun oikeasta ylänurkasta suurennuslasia, ks. kuva alla: Avautuu ns. spotlight-näkymä, ja heti kun alat kirjoittaa siihen sanaa “Cisco…”, todennäköisesti jo pari kirjainta kirjoitettuasi Macintosh tarjoaa kys. softaa käynnistettäväksi. Klikkaa kohtaan “Cisco AnyConnect Secure Mobility Client”. Ks. kuva alla: Client-softa käynnistyy. Kirjoita osoitteeksi client-softan näkymään vpn.utu.fi, jos se ei automaattisesti siinä jo näy. Klikkaa “Connect”: Client-softa kysyy vielä utu:n käyttäjätunnuksesi ja salasanasi. Kun yllä näkyy, että vpn.utu.fi-osoitteeseen ollaan VPN-yhteys luomassa, uskallan antaa oman käyttäjätunnukseni ja salasanani: Onnistuneen VPN-yhteyden osoituksena näet seuraavalta näyttävän näkymän: Kun VPN-yhteys on nyt muodostettu, pääset esim. PubMedin kautta selaamaan kansainvälisiä artikkeleja. Siitä lisää seuraavassa luvussa. Lehtiartikkelien haku utu:n VPN-yhteydellä ja viitteidenhallinta by Ville Langén is licensed under CC BY-SA 4.0 "],["artikkelien-haku.html", "3 Artikkelien haku 3.1 PubMed 3.2 Web of Science (WoS) 3.3 Google Scholar 3.4 Utu Volter 3.5 Suora googletus", " 3 Artikkelien haku Edellisessä luvussa esittelin, miten utu:n VPN-yhteys muodostetaan. Kun utu:n VPN-yhteys on muodostettu, monenlaisten portaalien kautta tarjoutuu suora pääsy tieteellisiin artikkeleihin. Esittelen seuraavassa muutamia näistä. 3.1 PubMed Googleta “Pubmed” tai klikkaa seuraavaa linkkiä: https://pubmed.ncbi.nlm.nih.gov/ Etsi hakusanoilla jokin artikkeli ja klikkaa artikkelia (vrt. kuva alla, artikkelin nimi sumennettu tässä). Kun olet klikannut artikkelin nimeä, pääset näkymään jossa näkyy oikeassa marginaalissa “Full Text Links”, klikkaa niistä jotakin: VPN-yhteyden ansiosta sinun pitäisi nyt päästä suoraan artikkelin elektroniseen versioon. 3.2 Web of Science (WoS) Googleta “web of science” (ks. kuva alla) tai klikkaa suoraan seuraavaa linkkiä: https://www.webofscience.com/ Avautuu hakunäkymä, jossa pääset valitsemaan ensin “Fieldin” jonka perusteella haetaan - on mahdollista suorittaa haku esim. lehtiartikkelin otsikon tai kirjoittajan nimen perusteella (tai jopa PubMed ID:n perusteella, jos olit jo löytänyt jonkun artikkelin PubMedin kautta ja haluat siitä lisää tietoa WoS:n puolelta): Syötä joku haku ja valitse sitten jokin löytämäsi artikkeli klikkaamalla sitä (alla hakutulos sumennettu): Voit tämän jälkeen nähdä erilaisia Full Text -tyyppisiä linkkejä, joita voit kokeilla päästäksesi lukemaan artikkelia: 3.3 Google Scholar Joskus olla paikallaan etsiä artikkeleita Google Scholarin kautta. Googleta “google scholar” tai klikkaa alla olevan linkkiin: https://scholar.google.com/ Jälleen tarjoutuu mahdollisuuksia päästä klikkaamaan artikkelien täysversioihin (hakutulokset sumennettuna): 3.4 Utu Volter Googleta “utu volter” (ks. kuva alla) tai klikkaa suoraan seuraavaa linkkiä: https://utuvolter.fi/ Palveluun pitää vielä kirjautua sisään oikeasta ylänurkasta: Klikkaa seuraavaksi kohtaan “Minulla on utu-tunnus”, ja kun web-selaimen URL-osoitteena on utuvolter.fi-alkuinen URL-osoite, uskallan syöttää utu:n tunnukseni ja -salasanani, jolloin pääsee Utu Volterin palveluita käyttämään: Kun etsii jotakin artikkelia hakusanalla, avautuu yleensä näkymä, josta pääsee klikkaamaan joko “Download PDF” tai “Saatavilla verkossa”. Kumpikin linkki yleensä toimii, mutta näistä ensimmäinen on suorempi linkki artikkeliin: 3.5 Suora googletus Joissakin tilanteissa suora googletus on nopein keino löytää etsimänsä artikkeli. Tämä metodi ei kaipaa erikseen esittelyjä. Lehtiartikkelien haku utu:n VPN-yhteydellä ja viitteidenhallinta by Ville Langén is licensed under CC BY-SA 4.0 "],["mendeleyn-käyttö.html", "4 Mendeleyn käyttö", " 4 Mendeleyn käyttö Mendeleytä pystyy periaatteessa käyttämään täysin web-selaimen kanssa, ilman erillistä desktop-sovelluksen asennusta. Tämä voi olla joskus ainoa mahdollinen metodi, jos esim. työpaikan koneelle ei ole lupaa asentaa desktop-sovelluksia. Alla nopea ohje, jolla pääsee Mendeleyn web-version käytössä alkuun. Googleta “mendeley” tai klikkaa alla näkyvään linkkiin: &lt;https://www.mendeley.com&gt; Klikkaa “Sign In”, jos sinulla on jo Mendeleyn käyttäjätunnus; jos ei vielä ole, luo sellainen klikkaamalla “Create account”: Joissakin tilanteissa, joissa olen yrittänyt sisäänkirjautua kohdasta “Sign In”, on pitänyt olla VPN-yhteys muodostettuna yliopistoon ja on pitänyt valita kohta “Sign in via your institution”, jotta pääsee eteenpäin. Välillä taas näin ei ole tarvinnut tehdä. Kun pääset kyseisestä kohdasta eteenpäin, joudut vielä vastaamaan tahdotko pysyä sisäänkirjautuneena (ks. kuva alla), vastaa tähän toiveesi mukaisesti. Saattaa olla, että kohta “Sign in” on harmaana, jolloin joudut sisäänkirjautumaan kohdasta “Sign in with a one-time link” - jos näin on, sisäänkirjautumiseen vaadittu linkki lähetetään sähköpostiisi: Kun onnistut sisäänkirjautumaan, tarjoutuu erilaisia vaihtoehtoja. Voit ladata tästä näkymästä itsellesi Mendeleyn desktop-softan, jos olet kiinnostunut käyttämään sitä. Tämän oppaan tarkoitus on kuitenkin esitellä Mendeleyn web-version käyttöä, joten esitellään kohtien “Search” ja “Library” käyttö: Huom! Mendeley on julkaissut uuden viitteidenhallintaohjelmiston, jonka nimi on “Mendeley Reference Manager”. Tässä ohjesivustossani puhutaan useissa kohdissa vielä Mendeleyn vanhasta viitteidenhallintaohjelmistosta, jonka nimi on/oli “Mendeley Desktop”. Mendeley Desktop -ohjelmisto toiminee edelleen, mutta sen saatavuus on vaikeutunut. Kannattaa joko siirtyä käyttämään “Mendeley Reference Manageria” tai vaihtoehtoisesti esim. Zoteroa. Alla on esitelty Mendeleyn käyttöä kokonaan web-pohjaisesti. Yllä näkyvässä kuvassa nuolella osoitetussa kohdassa siis näytetään, miten halutessaan voi ladata ja asentaa tietokoneelleen Mendeleyn ohjelmiston; nyt käsitteillä olevassa oppaan luvussa kuvataan, miten Mendeleytä voi käyttää web-pohjaisesti, ilman ohjelmiston asennusta. Klikkaa kohtaan “Search” ja etsi jokin artikkeli (alla hakutulos sumennettu). Kun klikkaa kohtaan “Add to library”, haettu artikkeli on lisätty Mendeleyn henk.koht. kirjastoosi: Kys. klikkauksen jälkeen kys. teksti muuttuu muotoon “View in library”, voit klikata siihen: Kys. klikkaus siirtää sinut kirjastosi puolelle. Äsken lisätty artikkeli saattaa näkyä artikkelikokoelmassasi (alla sumennettuna) ylimpänä: Yksi kätevimmistä toiminnoista Mendeleyssä on seuraava. Voit raahata esim. PubMedin kautta löytämäsi ja lataamasi artikkeli-pdf:n suoraan kirjastosi päälle ja tiputtaa sen siihen, jolloin se lisätään automaattisesti kirjastoosi: Onnistuneen lisäyksen tuloksena näet oikeassa alalaidassa tämän jälkeen seuraavan tekstin: Uskomattominta on, että suurimmassa osassa tapauksista Mendeley on automaattisesti täydentänyt artikkelin oikeat tiedot (nimen, kirjoittajat jne.) kirjastoon. Toki ne on hyvä käydä varmistassa klikkaamalla kys. kirjastoon tuotuun artikkeliin. Tuolloin avautuu seuraava näkymä. Jos tiedot ovat pielessä, oma metodini on kirjoittaa PubMedistä haettu ID-koodi ja painaa suurennuslasia, jolloin tiedot korjaantuvat oikeiksi: Mendeleyn kaikkein keskeisimmät toiminnot on nyt yllä esitelty. Seuraavassa luvussa opetellaan, miten saa tuotua tuotua Mendeleyn henk.koht. kirjastosta viitteitä Word-käsikirjoitukseen. Lehtiartikkelien haku utu:n VPN-yhteydellä ja viitteidenhallinta by Ville Langén is licensed under CC BY-SA 4.0 "],["wordiin-viitteet.html", "5 Wordiin viitteet", " 5 Wordiin viitteet Esittelen seuraavassa metodin, jolla saat tuotua viitteitä Mendeleyn henk.koht. kirjastostasi MS Wordin web-versioon. Googleta “microsoft 365: login” tai paina alla olevaa linkkiä: www.office.com Tarvitset Officeen tilin itsellesi, jos sinulle ei sellaista ole ja tahdot jatkaa tämän metodin opiskelua, sinun pitää luoda itsellesi kys. tili. Tämän jälkeen pääset yo. linkistä sisäänkirjautumaan MS Officen web-pohjaisiin toimintoihin. Kun olet päässyt sisäänkirjautumaan yo. linkistä, avautuu seuraava näkymä. Klikkaa joko Wordin ikoniin tai suoraan Word-dokumentin luonti-ikoniin: Jotta saat Mendeleyn käyttöösi, sinun pitää lisätä itsellesi Mendeleyn “Add-in” käyttöön.  Klikkaa Wordin valikosta kohtaan “Insert”: Tämän jälkeen kolmeen pisteeseen: Sieltä kohtaan “Add-ins”: Sieltä kohtaan “Office Store”: Kirjoita hakukenttään “Mendeley” ja paina suurennuslasia, klikkaa sitten Mendeley Cite -add-inin vierestä painikkeeseen “Add”: Jos kys. add-inin tahtoo asentaa, täytyy hyväksyä esitellyt ehdot painamalla “Continue”: Onnistuneen latauksen tuloksena näet seuraavan näkymän ruudun oikealla laidalla ja voit painaa “Get started”. Huom! Sain itse tämän Mendeleyn add-inin toimimaan Chrome-selaimessa, mutta en Firefoxilla. Myös Chrome saattaa siten olla hankala, että pyytääkin “Institution”-sisäänkirjausta, mutta siitäkin pääsee ohi, kun avaa Chromen toisessa ikkunassa/tabissa Mendeleyn ja sisäänkirjautuu, tällöin myös Wordin web-versiossa Mendeleyn add-in ymmärtää, että käyttäjä on jo sisäänkirjautunut: Jos kaikki meni ok, näkyy nyt oikeassa laidassa kirjastosi (tässä sumennettuna): Nyt jatkossakin Wordin valikosta kohdasta “References” löytyy Mendeley Cite -add-in. Voit kirjoittaa jotakin tekstiä ja kokeilla toimivuutta viemällä kursorin kohtaan, johon tahtoisit tekstin sisäisen viitteen:   Valitse tämän jälkeen oikeassa marginaalissa haluamasi artikkeli kirjastostasi ja paina “Insert 1 citation” (voit myös valita useita viitteitä samalla kertaa): Tämän jälkeen tekstin sisäinen viitteesi on siirtynyt paikalleen: Voit halutessasi lisätä lähdeluettelon tekstin loppuun. Vie kursori haluamaasi kohtaan (todnäk. tekstin lopussa): Oikeassa marginaalissa klikkaa kolmeen pisteeseen ja edelleen kohtaan “Insert Bibliography”: Hyväksy lähdeluettelon lisäys painamalla “Continue”: Nyt näet tekstiosiosi puolella lähdeluettelon: Yllä on kuvattu lyhyesti, miten Wordin web-versiossa saat lisättyä viitteitä Mendeleyn henk.koht. kirjastostasi. Mendeleyn desktop-version ja samaten Wordin desktop-version käyttö on toki useimmiten suoraviivaisempaa, mutta esim. työkoneella yllä kuvattu tapa saattaa olla ainoa käytettävissä oleva. Pidemmän päälle on suositeltavaa asentaa tietokoneelle Mendeleyn desktop-sovellus ja käyttää sitä yhdessä tietokoneelle asennetun MS Wordin desktop-sovelluksen kanssa. Tämä käyttötapa esitellään seuraavassa luvussa. Lehtiartikkelien haku utu:n VPN-yhteydellä ja viitteidenhallinta by Ville Langén is licensed under CC BY-SA 4.0 "],["desktop-softat.html", "6 Desktop-softat 6.1 Mendeleyn asennus 6.2 Lisäosa Wordiin 6.3 Lisäosan bugi 6.4 Lisäosan käyttö", " 6 Desktop-softat Edellisissä luvuissa käsiteltiin viitteidenhallintaa web-selaimella toteuttaen, ilman siis tarvetta sille, että olisi varsinaisesti asennettuna tietokoneelle viitteidenhallintasovellus Mendeley Desktopia tai MS Wordia. Pidemmän päälle sekä MS Word että Mendeley kannattaa kuitenkin asentaa varsinaisina ns. desktop-sovelluksina. Näiden kahden softan yhteiskäyttö on pitkälti samanlaista niin desktop-sovelluksina kuin web-selaimella toteutettuna, mutta mielestäni desktop-sovellusten kautta käyttö on paljon nopeampaa ja jouhevampaa. Esittelen seuraavassa, miten Mendeleyn desktop-sovellus asennetaan, ja miten siitä edelleen saa asennettua lisäosan (add-in) MS Wordin desktop-sovellukseen (eli varsinaisesti tietokoneeseen asennettuun MS Wordiin). Kyseinen Mendeleyn lisäosa mahdollistaa viitteiden tuonnin Mendeleyn kirjastosta MS Wordissa työstettävään käsikirjoitukseen. 6.1 Mendeleyn asennus Edellä luvussa “Mendeleyn käyttö” jo esiteltiinkin, miten Mendeleyn desktop-sovelluksen saa koneelleen ladattua asennusta varten. Vielä kertauksena: kun onnistut sisäänkirjautumaan Mendeleyhin, keskelle ruutua tarjoutuu linkki, josta latauksen voi tehdä. Ks. kuva alla: Huom! Mendeley on julkaissut uuden viitteidenhallintaohjelmiston, jonka nimi on “Mendeley Reference Manager” (ks. kuva alla). Tässä ohjesivustossani puhutaan useissa kohdissa vielä Mendeleyn vanhasta viitteidenhallintaohjelmistosta, jonka nimi on/oli “Mendeley Desktop”. Alla olevassa osiossa on esitelty Mendeleyn vanhan “Mendeley Desktop” -ohjelmiston käyttöä. Mendeley Desktop -ohjelmisto toiminee edelleen, mutta sen saatavuus on vaikeutunut. Kannattaa joko siirtyä käyttämään “Mendeley Reference Manageria” tai vaihtoehtoisesti esim. Zoteroa. 6.2 Lisäosa Wordiin Kun olet asentanut Mendeleyn desktop-sovelluksen tietokoneellesi, ja kun tietokoneessasi niin ikään on myös MS Wordin varsinainen desktop-sovellus asennettuna, voit asentaa Mendeleyn lisäosan (add-in) MS Wordiin. Huom! Lisäosan asennuksen aikana MS Wordin pitää olla kokonaan suljettuna. Asennus on helppoa - klikkaa Mendeley Desktop -sovelluksessa “Tools”-ylävalikosta “Install MS Word Plugin”: Onnistuneen asennuksen osoituksena näet ikkunan jonka otsikkona on “Plugin Installed”: 6.3 Lisäosan bugi Olen huomannut - ja kuullut muiltakin käyttäjiltä -, että ainakin Macintoshin MS Wordissa Mendeleyn lisäosa aina välillä heittää herjan (nag), joka valittaa tyyliin:“…you have not actioned this in Mendeley Desktop…” Herja tulee toisinaan näkyviin mutta ei varsinaisesti estä lisäosan käyttöä. En ole googlettamalla tai keskustelufoorumeilta löytänyt toimivaa ratkaisua tämän herjan poistamiseksi. Lisäosan poistaminen (uninstallation) ja uudelleen asentaminen onnistuu helposti Mendeley Desktop -sovelluksen ylävalikon “Tools” alta, mutta tämä ei poista herjan esiintymistä. Mendeleyn lisäosaa pystyy Wordissa käyttämään herjasta huolimatta. Kun herjan on kuitannut pois, voi viitteen hakea uudelleen. Herjan saa kuitattua pois painamalla “Cancel”: 6.4 Lisäosan käyttö Mendeleyn lisäosan käyttö Wordissa vastaa aivan samaa workflow’ta kuin edellä jo esiteltiin kappaleessa “Wordiin viitteet”. Mendeleyn lisäosan toiminnot löytyvät Wordin “Ribbonista”, kohdasta “References”. Mendeleyn lisäosan keskeisimmät kolme toimintoa ja niiden painikkeet on nuolin ja numeroin osoitettuina seuraavassa kuvassa: 6.4.1 Viitteiden lisäys Käytännössä käyttäjä yleensä: Lisää tekstin sisäisiä viitteitä (painike 1 yllä) Valitsee haluamansa viittaustyylin (painike 2 yllä) Lisää käsikirjoituksen loppuun lähdeluettelon (painike 3 yllä) Huom. Lähdeluettelon otsikko (esim. “References” täytyy MS Wordilla itse kirjoittaa) Lopputulos voisi näyttää seuraavalta (tyyli “Vancouver” valittuna): Lehtiartikkelien haku utu:n VPN-yhteydellä ja viitteidenhallinta by Ville Langén is licensed under CC BY-SA 4.0 "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
